{"_id":{"$oid":"68dc9b8ecf695f45d34462de"},"author":{"$oid":"6830e9de2715e1a9aabc68ec"},"date":{"$date":"2025-10-01T03:10:06.058Z"},"editdate":{"$date":"2025-10-01T03:19:56.738Z"},"public":false,"path":"","title":"Összefoglaló a GM-PRO Kft. és Pilismarót Község Önkormányzata közötti perről.- frissítve 2025. 03. 27.","short":"Something short description...","image":"/photos/1354199.jpeg","markdown":"# Összefoglaló a GM-PRO Kft. és Pilismarót Község Önkormányzata közötti perről.- frissítve 2025. 03. 27.\n\nAz ügy összetettsége ellenére igyekeztünk minél rövidebb és érthetőbb módon, időrendi sorrendben összegezni a történteteket.\n\n## 1. ÁLTALUNK ÁTADOTT SZAKVÉLEMÉNY:\n\nA településrendezési szerződés érvénytelen voltáról több szakvéleményt is nyilvánosságra hoztunk, de az elmúlt évek során a polgármester többször arra hivatkozott, hogy az önkormányzatot köti a településrendezési szerződés és azt nem lehet felbontani a GM-PRO Kft.-vel.\n\n**2023. március 28-án** e-papíron megküldtük az önkormányzatnak a Baranyi-Tímár Ügyvédi Iroda szakjogászai által kiállított független szakvéleményt, ami kimondja, hogy a településrendezési szerződés több szempontból hibás, és nem is érvényes, mivel nem készült el a településrendezési tanulmányterv! Kis idővel később a polgármester állítása szerint nem tudott róla, hogy megkapták volna a szakvéleményt, pedig hivatalos visszajelzés érkezett az átvételéről.\n\nErről itt olvashat bővebben: https://dunakeke.hu/2023/03/28/telepulesrendezesi-eljarasba-valo-kapcsolodas/\n\n## 2. SZAKÜGYVÉDEKKEL, POLGÁRMESTERREL ÉS KÉPVISELŐKKEL VALÓ EGYEZTETÉS:\n\n**2023 szeptember 20-án**, Hunyadi Balázs polgármester kérésére (a népszavazás után, de még annak elfogadása előtt) közös megbeszélést tartottunk, ahol az egyesületen kívül jelen volt a polgármester, több képviselő, valamint a Baranyi-Tímár Ügyvédi Iroda közigazgatási szakügyvédei is.\n\nErről a találkozásról részletesen itt olvashat: https://www.facebook.com/photo/?fbid=639718768291071&set=a.419063883689895\n\nAkkor is, mint addig már oly sokszor, felajánlottuk az önkormányzatnak, hogy egy jövőbeli jogi eljárás esetén, segítséget tudunk nyújtani, mivel a Baranyi-Tímár Ügyvédi Iroda szakügyvédei teljességgel ismerik a bányával kapcsolatos településrendezési szerződést. Sőt, az egyesület vállalta a per költségeit is! Ekkor Hunyadi Balázs kérésére a szakvéleményt újra megküldtük, ezúttal a polgármesteri e-mail címre.\n\n## 3. A PERRŐL VALÓ TUDOMÁSSZERZÉS:\n\n**2024. január 08-án** egy újságcikkből értesültünk arról, hogy a GM-PRO Kft. pert indított Pilismarót Község Önkormányzata ellen. A hír bennünket is meglepett, ezért egyből az Önkormányzathoz fordultunk részletes információkért.\n\nKiderült, hogy 2023.12. 04-én Pilismarót önkormányzata értesítést kapott a Budapest Környéki Törvényszéktől, hogy a GM-PRO Kft. pert indított az önkormányzat ellen és a vállalkozó kéri a bíróságot, hogy kötelezze Pilismarót Önkormányzatát a Településrendezési Szerződésben vállalt kötelezettség betartására, **vagyis minősítse át a kiszemelt területet bányaterületté**. Az Önkormányzat nem reagált a bírósági levélre, a levél átvételéről sem egyesületünket, sem a képviselőket nem értesítették. Az Önkormányzatnak a törvény szerint 30 napon belül válaszolnia kellett volna a bíróság által megküldött keresetlevélre, ami nem történt meg időben.\n\n**2024. január 17-én** tartott rendkívüli testületi ülésen szóban kaptunk információt, hogy a védirat éppen készül. Akkor tudtuk meg, hogy a polgármester dr. Szirtes Csongort ügyvédet bízta meg az üggyel.\n\nErről többet itt olvashat: https://www.facebook.com/photo/?fbid=699698165626464&set=a.419063883689895\n\n## 4. BEJELENTKEZTÜNK A PERBE:\n\nMivel a felajánlásunk „süket fülekre” talált, valamint a polgármester nem közigazgatási szakjogászt bízott meg az önkormányzati döntés bírósági védelmére, így eldöntöttük, hogy bejelentkezünk a perbe, mint érdekelt fél.\n\nEz annyit jelent, hogy pilismaróti lakosok érdekeit képviselve, az önkormányzatot segítve a per részesei lehetünk. Ha egy ügyfél szeretne belépni egy perbe, akkor a bíróság értesíti mind a felperest, mind az alperest. A felperes, GM-PRO Kft. nyilatkozott, hogy nem szeretné, ha az egyesület belépne a perbe. Az alperes, Pilismarót Község Önkormányzata nem tett nyilatkozatot.\n\nA bíróság elutasította a perbe lépésünk lehetőségét, ezért egyesületünk fellebbezett ez ügyben. A fellebbezés a Budapesti Ítélőtáblára került, ahol 2025. márciusában döntenek arról, hogy beléphet-e az egyesület a perbe.\n\n**Időközben tudomást szereztünk, hogy 2024. november 12-én tartották volna az első tárgyalást az önkormányzat ügyében, de a pert elhalasztották 2025. február 25-re!**\n\n## MEGTARTOTTÁK A PERT\n\nA pert 2025. február 25-én 13 órakor megtartották, ahol mind a két fél kitartott álláspontja mellett. Hallgatóságként jelen voltunk a tárgyaláson, ahol megdöbbenve tapasztaltuk, hogy az önkormányzat képviseletében eljáró dr. Szirtes Csongor nem tudott róla, hogy a GM-PRO Kft. érvényes környezetvédelmi engedéllyel rendelkezik. Dr. Szirtes Csongor ügyvéd úr abból az anyagból készült fel a trágyalásra, amit a Baranyi-Tímár ügyvédi iroda készített, és a polgármester megküldött számára. A tárgyalást újra elnapolták, mert egyesületünk fellebbezését a másodfokon eljáró Fővárosi Ítélőtábla még nem bírálta el. A következő tárgyalási nap 2025. szeptember 30.\n\n<span style=\"color:red\">**2025. március 27: Közben megérkezett a fellebbezésre a határozat: a Budapesti ítélőtábla helyben hagyta az I. fokú bíróság határozatát, így a DUNAKÉKE nem léphet be ebbe a perbe.**</span>\n\n## AZ ÜGY PIKANTÉRIÁJA:\n\nAz elmúlt években a polgármesteri nyilatkozatok mind arról szóltak, hogy a településrendezési szerződés érvényes, ami az önkormányzatot arra kötelezi, hogy a területet minősítse át bánya területté. Hiába szereztünk be több szakvéleményt, hiába küldtük el azokat az önkormányzatnak a válasz mindig a hallgatás, passzivitás, vagy az elutasítás volt. Hiába ajánlottuk fel többször is a segítségünket, soha nem fogadták el.\n\nA 2023. szeptember 20-án e-mailben megküldött szakvéleményre, amit a polgármester kért tőlünk, a mai napig nem érkezett válasz, sőt, *2024. májusában a képviselő-testületi ülésen a polgármester kijelentette, hogy egyesületünkkel nem tud együttműködni*.\n\nDE! Az általunk indítványozott, támogatóink által finanszírozott ügyvédi szakvélemény, amit kérésére elküldtünk a polgármesternek, az minden előző egyeztetés nélkül, továbbításra került a polgármester által megbízott ügyvédnek, aki ebből az anyagból készül fel a bíróságon való védelemre.\n\n## KÉRDÉSEK\n\nMilyen védiratot adott be az ügyvéd 2024. januárjában, ha csak októberben készült fel az általunk átadott szakvéleményből?\n\nMiért nem fordult a polgármester egyből az egyesületünkhöz egy professzionális, közigazgatási ügyekkel foglalkozó szakjogászi segítségért, amit költségmentesen tudtunk volna nyújtani az önkormányzatnak, úgy, hogy ezek az ügyvédek a saját szakvéleményüket meg is tudták volna védeni a bíróságon?\n\n## UTÓSZÓ\n\nVéleményünk szerint a polgármester és a képviselő-testület mindent megtesz annak érdekében, hogy elbagatellizálják az egyesület és sok civil lakos áldozatos munkáját, akik eddig aktívan részt vettek a bánya-ügy feltárásában, a lakosság folyamatos tájékoztatásában és a bánya megnyitásának megakadályozásában.\n\nPedig ez egy nagy küzdelem volt, ami 2020 óta húzódik és sajnos még nincs vége! Még mindig folynak a perek, a vállalkozónak jelenleg is érvényes környezetvédelmi engedélye van.\n\nA népszavazás eredménye automatikusan nem védi meg Pilismarótot a bányától. Az is nehezíti a helyzetet, hogy az önkormányzat nem szakügyvédet alkalmaz a perben lévő védelemre, így a Budapest Környéki Törvényszék bármikor kimondhatja, hogy érvényes a településrendezési szerződés.\n\nA bíróság döntései mindig kiszámíthatatlanok, és az eddigi tapasztalataink alapján, a képviselő-testületé is, hiszen az elmúlt években már több pálfordulás volt részükről.\n\nMindezek ellenére, mi nem hagyjuk magunkat! Egyesületünk továbbra is figyelemmel követi a bánya ügyet és megteszünk mindent annak érdekében, hogy ne lehessen kitermelés a Dunakanyar szívében!","html":"<h1 id=\"h1--sszefoglal-a-gm-pro-kft-s-pilismar-t-k-zs-g-nkorm-nyzata-k-z-tti-perr-l-friss-tve-2025-03-27-\"><a name=\"Összefoglaló a GM-PRO Kft. és Pilismarót Község Önkormányzata közötti perről.- frissítve 2025. 03. 27.\" class=\"reference-link\"></a><span class=\"header-link octicon octicon-link\"></span>Összefoglaló a GM-PRO Kft. és Pilismarót Község Önkormányzata közötti perről.- frissítve 2025. 03. 27.</h1><p>Az ügy összetettsége ellenére igyekeztünk minél rövidebb és érthetőbb módon, időrendi sorrendben összegezni a történteteket.</p>\n<h2 id=\"h2-1-ltalunk-tadott-szakv-lem-ny-\"><a name=\"1. ÁLTALUNK ÁTADOTT SZAKVÉLEMÉNY:\" class=\"reference-link\"></a><span class=\"header-link octicon octicon-link\"></span>1. ÁLTALUNK ÁTADOTT SZAKVÉLEMÉNY:</h2><p>A településrendezési szerződés érvénytelen voltáról több szakvéleményt is nyilvánosságra hoztunk, de az elmúlt évek során a polgármester többször arra hivatkozott, hogy az önkormányzatot köti a településrendezési szerződés és azt nem lehet felbontani a GM-PRO Kft.-vel.</p>\n<p><strong>2023. március 28-án</strong> e-papíron megküldtük az önkormányzatnak a Baranyi-Tímár Ügyvédi Iroda szakjogászai által kiállított független szakvéleményt, ami kimondja, hogy a településrendezési szerződés több szempontból hibás, és nem is érvényes, mivel nem készült el a településrendezési tanulmányterv! Kis idővel később a polgármester állítása szerint nem tudott róla, hogy megkapták volna a szakvéleményt, pedig hivatalos visszajelzés érkezett az átvételéről.</p>\n<p>Erről itt olvashat bővebben: <a href=\"https://dunakeke.hu/2023/03/28/telepulesrendezesi-eljarasba-valo-kapcsolodas/\">https://dunakeke.hu/2023/03/28/telepulesrendezesi-eljarasba-valo-kapcsolodas/</a></p>\n<h2 id=\"h2-2-szak-gyv-dekkel-polg-rmesterrel-s-k-pvisel-kkel-val-egyeztet-s-\"><a name=\"2. SZAKÜGYVÉDEKKEL, POLGÁRMESTERREL ÉS KÉPVISELŐKKEL VALÓ EGYEZTETÉS:\" class=\"reference-link\"></a><span class=\"header-link octicon octicon-link\"></span>2. SZAKÜGYVÉDEKKEL, POLGÁRMESTERREL ÉS KÉPVISELŐKKEL VALÓ EGYEZTETÉS:</h2><p><strong>2023 szeptember 20-án</strong>, Hunyadi Balázs polgármester kérésére (a népszavazás után, de még annak elfogadása előtt) közös megbeszélést tartottunk, ahol az egyesületen kívül jelen volt a polgármester, több képviselő, valamint a Baranyi-Tímár Ügyvédi Iroda közigazgatási szakügyvédei is.</p>\n<p>Erről a találkozásról részletesen itt olvashat: <a href=\"https://www.facebook.com/photo/?fbid=639718768291071&amp;set=a.419063883689895\">https://www.facebook.com/photo/?fbid=639718768291071&amp;set=a.419063883689895</a></p>\n<p>Akkor is, mint addig már oly sokszor, felajánlottuk az önkormányzatnak, hogy egy jövőbeli jogi eljárás esetén, segítséget tudunk nyújtani, mivel a Baranyi-Tímár Ügyvédi Iroda szakügyvédei teljességgel ismerik a bányával kapcsolatos településrendezési szerződést. Sőt, az egyesület vállalta a per költségeit is! Ekkor Hunyadi Balázs kérésére a szakvéleményt újra megküldtük, ezúttal a polgármesteri e-mail címre.</p>\n<h2 id=\"h2-3-a-perr-l-val-tudom-sszerz-s-\"><a name=\"3. A PERRŐL VALÓ TUDOMÁSSZERZÉS:\" class=\"reference-link\"></a><span class=\"header-link octicon octicon-link\"></span>3. A PERRŐL VALÓ TUDOMÁSSZERZÉS:</h2><p><strong>2024. január 08-án</strong> egy újságcikkből értesültünk arról, hogy a GM-PRO Kft. pert indított Pilismarót Község Önkormányzata ellen. A hír bennünket is meglepett, ezért egyből az Önkormányzathoz fordultunk részletes információkért.</p>\n<p>Kiderült, hogy 2023.12. 04-én Pilismarót önkormányzata értesítést kapott a Budapest Környéki Törvényszéktől, hogy a GM-PRO Kft. pert indított az önkormányzat ellen és a vállalkozó kéri a bíróságot, hogy kötelezze Pilismarót Önkormányzatát a Településrendezési Szerződésben vállalt kötelezettség betartására, <strong>vagyis minősítse át a kiszemelt területet bányaterületté</strong>. Az Önkormányzat nem reagált a bírósági levélre, a levél átvételéről sem egyesületünket, sem a képviselőket nem értesítették. Az Önkormányzatnak a törvény szerint 30 napon belül válaszolnia kellett volna a bíróság által megküldött keresetlevélre, ami nem történt meg időben.</p>\n<p><strong>2024. január 17-én</strong> tartott rendkívüli testületi ülésen szóban kaptunk információt, hogy a védirat éppen készül. Akkor tudtuk meg, hogy a polgármester dr. Szirtes Csongort ügyvédet bízta meg az üggyel.</p>\n<p>Erről többet itt olvashat: <a href=\"https://www.facebook.com/photo/?fbid=699698165626464&amp;set=a.419063883689895\">https://www.facebook.com/photo/?fbid=699698165626464&amp;set=a.419063883689895</a></p>\n<h2 id=\"h2-4-bejelentkezt-nk-a-perbe-\"><a name=\"4. BEJELENTKEZTÜNK A PERBE:\" class=\"reference-link\"></a><span class=\"header-link octicon octicon-link\"></span>4. BEJELENTKEZTÜNK A PERBE:</h2><p>Mivel a felajánlásunk „süket fülekre” talált, valamint a polgármester nem közigazgatási szakjogászt bízott meg az önkormányzati döntés bírósági védelmére, így eldöntöttük, hogy bejelentkezünk a perbe, mint érdekelt fél.</p>\n<p>Ez annyit jelent, hogy pilismaróti lakosok érdekeit képviselve, az önkormányzatot segítve a per részesei lehetünk. Ha egy ügyfél szeretne belépni egy perbe, akkor a bíróság értesíti mind a felperest, mind az alperest. A felperes, GM-PRO Kft. nyilatkozott, hogy nem szeretné, ha az egyesület belépne a perbe. Az alperes, Pilismarót Község Önkormányzata nem tett nyilatkozatot.</p>\n<p>A bíróság elutasította a perbe lépésünk lehetőségét, ezért egyesületünk fellebbezett ez ügyben. A fellebbezés a Budapesti Ítélőtáblára került, ahol 2025. márciusában döntenek arról, hogy beléphet-e az egyesület a perbe.</p>\n<p><strong>Időközben tudomást szereztünk, hogy 2024. november 12-én tartották volna az első tárgyalást az önkormányzat ügyében, de a pert elhalasztották 2025. február 25-re!</strong></p>\n<h2 id=\"h2-megtartott-k-a-pert\"><a name=\"MEGTARTOTTÁK A PERT\" class=\"reference-link\"></a><span class=\"header-link octicon octicon-link\"></span>MEGTARTOTTÁK A PERT</h2><p>A pert 2025. február 25-én 13 órakor megtartották, ahol mind a két fél kitartott álláspontja mellett. Hallgatóságként jelen voltunk a tárgyaláson, ahol megdöbbenve tapasztaltuk, hogy az önkormányzat képviseletében eljáró dr. Szirtes Csongor nem tudott róla, hogy a GM-PRO Kft. érvényes környezetvédelmi engedéllyel rendelkezik. Dr. Szirtes Csongor ügyvéd úr abból az anyagból készült fel a trágyalásra, amit a Baranyi-Tímár ügyvédi iroda készített, és a polgármester megküldött számára. A tárgyalást újra elnapolták, mert egyesületünk fellebbezését a másodfokon eljáró Fővárosi Ítélőtábla még nem bírálta el. A következő tárgyalási nap 2025. szeptember 30.</p>\n<p><span style=\"color:red\"><strong>2025. március 27: Közben megérkezett a fellebbezésre a határozat: a Budapesti ítélőtábla helyben hagyta az I. fokú bíróság határozatát, így a DUNAKÉKE nem léphet be ebbe a perbe.</strong></span></p>\n<h2 id=\"h2-az-gy-pikant-ri-ja-\"><a name=\"AZ ÜGY PIKANTÉRIÁJA:\" class=\"reference-link\"></a><span class=\"header-link octicon octicon-link\"></span>AZ ÜGY PIKANTÉRIÁJA:</h2><p>Az elmúlt években a polgármesteri nyilatkozatok mind arról szóltak, hogy a településrendezési szerződés érvényes, ami az önkormányzatot arra kötelezi, hogy a területet minősítse át bánya területté. Hiába szereztünk be több szakvéleményt, hiába küldtük el azokat az önkormányzatnak a válasz mindig a hallgatás, passzivitás, vagy az elutasítás volt. Hiába ajánlottuk fel többször is a segítségünket, soha nem fogadták el.</p>\n<p>A 2023. szeptember 20-án e-mailben megküldött szakvéleményre, amit a polgármester kért tőlünk, a mai napig nem érkezett válasz, sőt, <em>2024. májusában a képviselő-testületi ülésen a polgármester kijelentette, hogy egyesületünkkel nem tud együttműködni</em>.</p>\n<p>DE! Az általunk indítványozott, támogatóink által finanszírozott ügyvédi szakvélemény, amit kérésére elküldtünk a polgármesternek, az minden előző egyeztetés nélkül, továbbításra került a polgármester által megbízott ügyvédnek, aki ebből az anyagból készül fel a bíróságon való védelemre.</p>\n<h2 id=\"h2-k-rd-sek\"><a name=\"KÉRDÉSEK\" class=\"reference-link\"></a><span class=\"header-link octicon octicon-link\"></span>KÉRDÉSEK</h2><p>Milyen védiratot adott be az ügyvéd 2024. januárjában, ha csak októberben készült fel az általunk átadott szakvéleményből?</p>\n<p>Miért nem fordult a polgármester egyből az egyesületünkhöz egy professzionális, közigazgatási ügyekkel foglalkozó szakjogászi segítségért, amit költségmentesen tudtunk volna nyújtani az önkormányzatnak, úgy, hogy ezek az ügyvédek a saját szakvéleményüket meg is tudták volna védeni a bíróságon?</p>\n<h2 id=\"h2-ut-sz-\"><a name=\"UTÓSZÓ\" class=\"reference-link\"></a><span class=\"header-link octicon octicon-link\"></span>UTÓSZÓ</h2><p>Véleményünk szerint a polgármester és a képviselő-testület mindent megtesz annak érdekében, hogy elbagatellizálják az egyesület és sok civil lakos áldozatos munkáját, akik eddig aktívan részt vettek a bánya-ügy feltárásában, a lakosság folyamatos tájékoztatásában és a bánya megnyitásának megakadályozásában.</p>\n<p>Pedig ez egy nagy küzdelem volt, ami 2020 óta húzódik és sajnos még nincs vége! Még mindig folynak a perek, a vállalkozónak jelenleg is érvényes környezetvédelmi engedélye van.</p>\n<p>A népszavazás eredménye automatikusan nem védi meg Pilismarótot a bányától. Az is nehezíti a helyzetet, hogy az önkormányzat nem szakügyvédet alkalmaz a perben lévő védelemre, így a Budapest Környéki Törvényszék bármikor kimondhatja, hogy érvényes a településrendezési szerződés.</p>\n<p>A bíróság döntései mindig kiszámíthatatlanok, és az eddigi tapasztalataink alapján, a képviselő-testületé is, hiszen az elmúlt években már több pálfordulás volt részükről.</p>\n<p>Mindezek ellenére, mi nem hagyjuk magunkat! Egyesületünk továbbra is figyelemmel követi a bánya ügyet és megteszünk mindent annak érdekében, hogy ne lehessen kitermelés a Dunakanyar szívében!</p>\n"}
